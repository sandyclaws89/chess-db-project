PASSATO

-Robert James Fischer
Robert James Fischer, detto Bobby (Chicago, 9 marzo 1943 – Reykjavík, 17 gennaio 2008), è stato uno scacchista statunitense 
naturalizzato islandese, grande maestro e campione del mondo di scacchi.
Fu il primo e finora unico scacchista statunitense a potersi fregiare del titolo di Campione del mondo.
Conquistò il titolo, battendo il grande maestro sovietico Boris Spassky nel match del 1972, in un'epoca, quella tra il 1946 e il 1991, in cui era appannaggio della scuola sovietica. 
È considerato tra i migliori giocatori di scacchi di tutti i tempi

-Michail Nechem'evič Tal'
Michail Nechem'evič Tal' o in lettone Mihails Tāls (in russo: Михаил Нехемьевич Таль?) (Riga, 9 novembre 1936 – Mosca, 28 giugno 1992[1]) è stato uno scacchista sovietico, ottavo 
campione del mondo di scacchi tra il 1960 e il 1961. Noto nel mondo degli scacchi come "il mago di Riga", Tal' è tuttora considerato da molti il più grande 
attaccante della storia degli scacchi. Il suo naturale talento per il gioco combinativo gli consentì di strappare il titolo mondiale a Michail Botvinnik nel 
1960, all'età di ventiquattro anni, diventando il più giovane campione del mondo della storia fino all'edizione del 1985, quando il record gli 
fu strappato da Garri Kasparov, che si laureò campione all'età di ventidue anni.
Dal 2006 si disputa a Mosca il Mikhail Tal Memorial, un forte torneo a lui intitolato. 
Nel 2021 si è svolto a Riga nel corso del FIDE Grand Swiss un torneo blitz in occasione dell'ottantacinquesimo anniversario della sua nascita.

-Garri Kimovič Kasparov
Garri Kimovič Kasparov, nato Vajnštejn (in russo: Га́рри Ки́мович Каспа́ров?, IPA: [ˈɡarʲɪ ˈkʲiməvʲɪtɕ kɐˈsparəf]; Baku, 13 aprile 1963), è uno 
scacchista e attivista russo con cittadinanza croata, fino al 1991 sovietico. 
Grande maestro, fu campione del mondo dal 1985 al 2000. Avendo conquistato il titolo a 22 anni e 210 giorni è il più giovane ad aver ottenuto 
il titolo iridato assoluto.[1] In virtù della lunga scia di vittorie e di conferme come campione del mondo, è considerato uno dei migliori scacchisti di sempre.

-Anand Viswanathan
Anand Viswanathan (விஸ்வநாதன் ஆனந்த்; Chennai, 11 dicembre 1969) è uno scacchista indiano.
Grande Maestro dal 1987, è stato campione del mondo FIDE dal 2000 al 2002, e campione del mondo assoluto dal 30 settembre 2007 al 22 novembre 2013. 
Ha partecipato complessivamente a sette finali del campionato del mondo, di cui sei consecutive, aggiudicandosi per cinque volte il titolo. Anand ha vinto il 
prestigioso Oscar degli scacchi ben sei volte: 1997, 1998, 2003, 2004, 2007 e 2008.
Sposato con Aruna Anand, dopo 14 anni di matrimonio in aprile 2011 è nato il loro primo figlio, un maschio cui è stato dato il nome di Akhill.
La collezione delle sue partite, My Best Games of Chess, è stata pubblicata nel 1998 e aggiornata nel 2001.


PRESENTE
-Sven Magnus Øen Carlsen
Sven Magnus Øen Carlsen (Tønsberg, 30 novembre 1990) è uno scacchista norvegese, campione del mondo in carica dal 2013.
È diventato grande maestro nel 2004, all'età di 13 anni, 4 mesi e 27 giorni, all'epoca il secondo e al 2022 l'ottavo più giovane scacchista 
della storia ad aver raggiunto questo titolo. È stato definito «il Mozart degli scacchi» per il precocissimo talento e per l'apparente naturalezza 
con cui ottiene i suoi alti risultati.
Ha conquistato il titolo mondiale assoluto nella sfida del 2013 contro Viswanathan Anand (6½ - 3½) per poi difenderlo con successo quattro volte, sempre contro 
Anand nel 2014 (6½ - 4½), nel 2016 contro Sergej Karjakin (9 - 7 dopo gli spareggi rapid), nel 2018 contro Fabiano Caruana (9 - 6 dopo gli spareggi rapid) e nel 2021 
contro Jan Nepomnjaščij (7½ - 3½). Ha vinto le cinque ultime edizioni (dal 2009 al 2013) dell'Oscar degli scacchi, assegnato dalla rivista russa 64.
Tra i record scacchistici detiene, al 2022, quello per il maggior numero di partite a cadenza classica disputate consecutivamente senza essere battuto, ovvero 125 
(42 vittorie e 83 patte), ottenuto tra l'agosto del 2018 (sconfitto a Biel da Şəhriyar Məmmədyarov) e l'ottobre 
del 2020 (sconfitto durante il Norway Chess da Jan-Krzysztof Duda). Ha vinto il titolo di campione del mondo per 13 volte tra le tre modalità di gioco ufficiali 
della FIDE ed è l'unico a essere stato campione del mondo di tutte contemporaneamente (la cosiddetta Triple Crown), fatto avvenuto nel 2014 e nel 2019. 
È pertanto considerato uno dei migliori scacchisti di tutti i tempi.

-Fabiano Luigi Caruana 
Fabiano Luigi Caruana (Miami, 30 luglio 1992) è uno scacchista con doppia nazionalità, italiana e statunitense.
È il più giovane scacchista italiano ad avere conseguito il titolo di Grande Maestro, ottenuto nel 2007 a 14 anni, 11 mesi e 20 giorni.
Dal 2008 al giugno 2015 è stato prima scacchiera della nazionale di scacchi italiana.
Ha raggiunto il proprio record personale nella lista FIDE dell'ottobre 2014 con il punteggio di 2 844 punti Elo, il terzo più alto di sempre.
Ha vinto quattro volte il Campionato italiano (2007, 2008, 2010 e 2011) e il Campionato statunitense nel 2016. Il 26 giugno 2015 torna ufficialmente alla Federazione statunitense.
Ha vinto quattordici Super Tornei (con media Elo superiore a 2 700): Dortmund nel 2012, 2014 e 2015, lo Zurich Chess Challenge nel 2013, il Kings Tournament
di Bucarest nel 2013, la Sinquefield Cup di Saint Louis nel 2014 e 2018, il London Chess Classic nel 2017, il Grenke Chess Classic nel 2018, la tappa di Parigi
del FIDE Grand Prix 2012-2013 e le tappe di Baku e Chanty-Mansijsk del FIDE Grand Prix 2014-2015, che gli hanno 
permesso di vincere il Gran Prix stesso e di qualificarsi per il torneo dei candidati valido per accedere al Campionato del mondo del 2016. 
In quanto ultimo sfidante al titolo mondiale, si è qualificato di diritto al successivo torneo dei candidati che si sarebbe dovuto giocare 
a Ekaterinburg dal 15 marzo al 5 aprile 2020 ma che è stato sospeso per COVID. Grazie al punteggio Elo del 2017, è ammesso al 
torneo dei candidati del 2018 a Berlino, che vince, acquisendo così il diritto di giocare un match per il titolo mondiale contro il detentore Magnus Carlsen.
Il Campionato del mondo Carlsen–Caruana si è svolto a Londra dal 9 al 28 novembre 2018 e si è concluso con la vittoria di Carlsen solo dopo gli spareggi rapid, con il punteggio 
finale di 9–6, dopo che la fase a tempo classico era finita con dodici patte.
Dal 2018 vive con la famiglia a Tarpon Springs in Florida.

-Jan Nepomnjaščij
Jan Aleksandrovič Nepomnjaščij (in russo: Ян Александрович Непо́мнящий? /ˈjan ɐlʲɪkˈsandrəvʲɪtɕ nʲɪˈpomnʲɪɕːɪj/ ascolta[?·info], traslitterato anche 
Ian Nepomniachtchi; Brjansk, 14 luglio 1990) è uno scacchista russo, Grande maestro.
È stato vice-campione del mondo, quando ha sfidato per il titolo mondiale il grande maestro norvegese Magnus Carlsen nell'edizione 2021 del Campionato del mondo.
Campione europeo nel 2010, e due volte Campione russo, ha raggiunto e superato la fatidica quota 2700 punti Elo nel luglio dello stesso anno. Dal marzo del 2010 è entrato 
nella top 100 del ranking mondiale FIDE, dal febbraio del 2019 è nella lista dei migliori dieci al mondo per punteggio Elo.
Ha vinto quattro medaglie alle Olimpiadi degli scacchi con la Federazione russa. Ha vinto almeno una volta il Tal Memorial, l'Open Aeroflot e il Torneo di Dortmund.

-Richárd Rapport 
Richárd Rapport (Szombathely, 25 marzo 1996) è uno scacchista ungherese, Grande maestro.
In marzo 2010, classificandosi =2º con Lajos Portisch nel torneo di Szentgotthárd (vinto da Alexander Beliavsky), è diventato, all'età di 13 anni, 11 mesi e 15 giorni, il quinto 
più giovane scacchista ad ottenere il titolo di Grande maestro. È stato seguito da vari trainer di prestigio, tra cui Alexander Beliavsky e Adrian Mikhalchishin.
Partecipa con l'Ungheria a due olimpiadi: nel 2014 a Tromsø dove vince la medaglia d'argento a squadre e nel 2016 a Baku dove gioca in prima scacchiera. 
In totale ha vinto 6 partite, pareggiate 5 e perse 5.
Ha raggiunto il massimo rating nel maggio 2022, con 2776 punti Elo, 5º al mondo e primo tra i giocatori ungheresi.(Szombathely, 25 marzo 1996) è uno scacchista ungherese, Grande maestro.
In marzo 2010, classificandosi =2º con Lajos Portisch nel torneo di Szentgotthárd (vinto da Alexander Beliavsky), è diventato, all'età 
di 13 anni, 11 mesi e 15 giorni, il quinto più giovane scacchista ad ottenere il titolo di Grande maestro.
È stato seguito da vari trainer di prestigio, tra cui Alexander Beliavsky e Adrian Mikhalchishin.
Partecipa con l'Ungheria a due olimpiadi: nel 2014 a Tromsø dove vince la medaglia d'argento a squadre e nel 2016 a Baku dove gioca in prima scacchiera. 
In totale ha vinto 6 partite, pareggiate 5 e perse 5.[1][2]
Ha raggiunto il massimo rating nel maggio 2022, con 2776 punti Elo, 5º al mondo e primo tra i giocatori ungheresi.[3]

-Daniil Dubov
Daniil Dmitrievič Dubov (in russo: Даниил Дмитриевич Дубов?; Mosca, 18 aprile 1996) è uno scacchista russo.
Ha ottenuto la terza norma di Grande maestro in aprile 2011, all'età di 14 anni, 11 mesi e 14 giorni (a marzo 2021 34º più giovane di sempre).
Il titolo è stato reso ufficiale dalla FIDE il 7 giugno 2011. Ha dichiarato in un'intervista che ambisce ad entrare nella lista dei primi dieci 
giocatori del mondo, e che i suoi giocatori preferiti sono Karpov, Carlsen, Kasparov, Fischer, Anand, Kramnik e Petrosyan.
Il suo stile è stato definito da Sergej Šipov, suo allenatore, come prevalentemente strategico, paragonandolo a quello di Tigran Petrosyan, opinione sostanzialmente condivisa da Dubov.
È stato uno dei secondi del Campione del mondo Magnus Carlsen durante due match mondiali: il match del 2018 e il match del 2021.
Nelle lista FIDE di gennaio 2021 raggiunge il suo record Elo, con 2710 punti, 29º al mondo e 8º russo.


FUTURO

-Alīreżā Firūzjāh
Alīreżā Firūzjāh, scritto anche Alireza Firouzja in traslitterazione anglosassone, (in persiano علیرضا فیروزجاه‎, pronuncia:[æliːɾezɑː fiːɾuːzˈdʒɑːh]; Babol, 18 giugno 2003) è 
uno scacchista iraniano con cittadinanza francese, grande maestro. Bambino prodigio, ha vinto il Campionato di scacchi del suo Paese 
all'età di 12 anni e ottenuto il titolo di grande maestro a 14. Nella lista FIDE di agosto 2019 ha superato i 2700 punti Elo, la soglia che 
informalmente definisce i "SuperGM".
Nel novembre del 2021 è diventato il più giovane giocatore di sempre ad aver superato quota 2800 punti Elo FIDE, risultato ottenuto all'età di 18 anni 5 mesi e 13 giorni. 
Il precedente record apparteneva a Magnus Carlsen (che lo aveva ottenuto a 18 anni, 11 mesi e 2 giorni). È il quattordicesimo giocatore ad aver superato la soglia dei 2800.
Dall'ottobre 2021 è tra i primi dieci della classifica mondiale FIDE e al primo posto tra i giocatori della federazione francese. 
Dal gennaio del 2020 è al primo posto nella classifica mondiale under 20. È stato due volte campione iraniano.
Il 27 dicembre 2019, durante il Campionato del mondo blitz di Mosca, la federazione iraniana ha ritirato la propria squadra 
per protesta contro la partecipazione di giocatori di Israele, ma egli ha deciso di continuare a giocare, venendo subito espulso dalla federazione iraniana. 
Dopo il torneo è andato con il padre a Parigi. Ha giocato dal 1º gennaio 2020 al luglio 2021 sotto la bandiera della FIDE per poi prendere la cittadinanza 
francese e passare alla Fédération Française.

-Rameshbabu Praggnanandhaa
Rameshbabu Praggnanandhaa (in tamil பிரஞ்ஞானந்தா ரமேஷ்பாபு, in hindi प्रगणानंदा रमेशबाबू; Chennai, 10 agosto 2005) è uno scacchista indiano, Grande maestro.
Nel dicembre 2013 ha vinto il Campionato del Mondo under 8 a punteggio pieno con 11 punti su 11.
Nel novembre 2015 ha vinto il Campionato del Mondo under 10 con 9 punti su 11[2]. Nell'ottobre 2019 vince a Mumbai il Campionato del Mondo under 18 con 9 punti su 11.
Tra gli altri risultati, la vittoria ad Elsinore con 8½/10 (+7=3-0) nell Xtracon Chess Open del luglio 2019[4] e quella del Reykjavík Open nel 2022 (7½/9, +6=3-0).
Ha conquistato ad Ortisei la terza e definitiva norma di Grande Maestro il 23 giugno 2018. All'età di 12 anni, 10 mesi e 13 giorni è stato in quel momento 
il secondo più giovane scacchista dopo Sergej Karjakin ad aver ottenuto tale titolo.
Ha raggiunto il massimo rating FIDE nell'aprile 2022, con 2625 punti Elo.[7]